Česká pirátská strana  
Administrativní odbor

Výběrové řízení na Asistenta odborů pro administrativu
========================

Ahoj!

V celostranickém vedení Pirátů hledáme **Asistenta odborů pro administrativu**, tedy člověka, který bude asistovat Pirátským odborům, zejména pak administrativnímu. Pokud sympatizuješ s Piráty, administrativa ti nedělá problémy a rád vnášíš do chaosu řád, a zároveň si chceš i trochu přivydělat, je tohle pro tebe ta pravá nabídka.

![Krajské sdružení Praha](https://redmine.pirati.cz/attachments/download/146/pirati-mezinarodni.jpg)

V našem administrativním odboru usilujeme o dobrou atmosféru, otevřené, konstruktivní a férové jednání. Tvým úkolem bude starat se o **byrokracii odborů** tak, aby se ostatní členové mohli soustředit na prosazování Pirátského programu. Tvým cílem bude, aby byla byrokracie dobře zdokumentovaná, rychlá, profesionální a vstřícná. 

## Poptávaná činnost

**Úkoly asistenta odborů pro administrativu** na celostátní úrovni pro vedoucí odborů:

* administrativní agenda celostátního vedení (administrativního odboru, personálního odboru...., republikového výboru)
* správa žádostí o proplacení, 
* pomoc s vedením jednání a zápisy,
* přebírání a procesování papírové pošty, správa datové schránky, komunikace s vedením, digitalizace dokumentů,
* vkládání doručených smluv do registru smluv,
* spisová služba a správa a údržba fyzického archivu smluv, dokumentů apod.,
* aktualizace vnitrostranického webu,
* dokumentace postupů.


## Nabízíme

* Smlouvu na dobu neurčitou o rozsahu cca 20 h týdně, s odměnou 9 až 14 tis. Kč měsíčně (odměna dle kvality a náročnosti splněných úkolů)
* Telefonní tarif s neomezeným voláním a internetem 1.5Gb na měsíc
* Možnost podílet se na realizaci Pirátského programu
* Práci se zastupiteli, senátory a představiteli strany i širokou a rozmanitou členskou základnou
* Práci ve skvělém kolektivu předních osobností Pirátů v České republice,
* Seznámení s moderními technologiemi používanými při fungování Pirátské strany
* Nabídka je otevřená pro lidi z celé republiky, lze pracovat z domova; k činnosti lze využít některé Pirátské centrum po celé republice (podle dohody a aktuálních potřeb).

## Požadujeme

* Filosofické ztotožnění se s [Pirátským programem][program]
* Schopnost naučit se používat [Pirátský redmine][redmine], [Pirátské fórum][forum] a [Pirátský github][github] a další technické systémy
* Zkušenosti s administrativou a dobrý písemný projev
* Časovou flexibilitu a schopnost rychle se dopravit do Pirátského centra 
* Komunikační dovednosti, svědomitost a slušnost

Výhodou jsou: schopnost pracovat v březnu až říjnu 2017 další čas (např. i 40 hodin týdně a více), zkušenosti s vlastním dobrovolnictvím, řidičský průkaz skupiny B, zkušenosti s dobrovolnictvím, dobrý písemný projev.

Podmínkou uzavření smlouvy je, aby daná osoba ještě neměla s Českou pirátskou stranou uzavřenou smlouvu s očekávaným rozsahem práce 20 hodin týdně a více (tj. aby v celku všechny smlouvy nepřesáhly 40 hodin týdně). 

[program]: https://www.pirati.cz/program/start
[forum]: https://forum.pirati.cz
[redmine]: https://redmine.pirati.cz/

## Zasílání nabídek

V nabídce nám prosím zašli svůj životopis a pokud budeš chtít, případně i motivační dopis, reference a další materiály (abychom mohli posoudit tvoji spolehlivost a zkušenosti s obdobným typem práce). Pokud máš nedejbože záznam v trestním rejstříku, popiš ho a zdůvodni. Podrobnosti o výběrovém řízení si přečti v [pravidlech výběrového řízení](pravidla.md). Pokud máš zájem o upřesnění informací, neváhej se na mne obrátit emailem či telefonicky.

Poptávaná činnost může být dodána jako služba živnostníkem (na IČO) či můžeme na tuto činnost přijmout zaměstnance (DPČ) – v takovém případě zahrnuje výše avizovaná částka i všechny odvody na straně zadavatele, skutečná částka vyplacená zaměstnanci tedy bude nižší. Na zadání bude sepsán standardní zadávací list podle [podmínek pro placené úkoly](https://github.com/pirati-cz/sablony/blob/4b07ba675434ee634c527909d537122264cc712e/ukoly/podminky/podminky.md) s vykazováním v systémů [redmine][redmine].

**Nabídku nám prosím zašli do ........... *(bude doplněno do 16 dnů od vyhlášení)*, následující den do 12:00 se ti ozvu ohledně výsledku výběrového řízení nebo dalšího postupu. Nabídku pošli na adresu <martin.kucera@pirati.cz>, kopii potom na <vyberka@pirati.cz>.**

S pozdravem 

Mgr. Martin Kučera  
Vedoucí administrativního odboru  
<martin.kucera@pirati.cz>, tel. 778 702 711

----

## Související odkazy

* [Pravidla výběrového řízení](pravidla.md)

