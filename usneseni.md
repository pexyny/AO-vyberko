Záměr najmout Asistenta odborů pro administrativu
========================

*Toto je projektový záměr, který administrativní odbor předkládá republikovému předsednictvu a republikovému výboru.*

Shrnutí
-------

V rámci zlepšení fungování administrativního zázemí, zejména v  administrativním odboru a pomocně ve všech ostatních odborech a republikovém výboru navrhujeme provést výběrové řízení na **Asistenta odborů pro administrativu** a podepsat s ním smlouvu na poloviční úvazek. Maximální odměna asistenta bude 14 tis. Kč měsíčně.

Asistent odborů pro administrativu s působností pro celou Českou republiku bude odpovědný vedoucímu administrativního odboru, který zajišťuje administrativní agendu strany.


Potřeba projektu
--------------

Záměr zřídit pozici Asistenta odborů pro administrativu na návrh vedoucího administrativního odboru. Svého asistenta pro administrativu již má krajské sdružení Praha (jednak krajského manažera a jednak v zastupitelském klubu), pozice se v Praze osvědčila – tyto zkušenosti je třeba přenést na celostátní úroveň zejména v souvislosti s  volbami a fungováním celostátních orgánů. Klíčem pro úspěch ve volbách je mimo jiné bezproblémová a rychlá administrativa. Velkou pozornost je však třeba věnovat tomu, aby nedocházelo k samoúčelnému bujení byrokracie, na což bude dohlížet republikové předsednictvo. Úkolem asistenta pro administrativu bude, aby ostatní pocítili nutnou byrokracii co nejméně nebo o ní nejlépe vůbec nevěděli. Předpokládá se, že část čínností (viz [inzerát](readme.md)) bude do budoucna zautomatizováno, pak dojde k přehodnocení pracovních povinností, eventuálně přehodnocení potřeby pracovní pozice.
 
Dne 12. 9. 2016 uzavřelo republikové předsednictvo smlouvu s asistententem pro administrativu (který měl být k dispozici republikovému předsednictvu, republikovému výboru a administrativnímu odboru). Avšak tohoto asistenta republikové předsednictvo převážně využívá naplno, případné volné kapacity stěží stačí pro potřeby republikového výboru a nezbývá tedy mnoho prostoru pro využití jeho služeb administrativním odborem. Asistent bude sloužit zejména administrativnímu odboru (okrskové volební komise, sledování termínů, kontrola retence členů, pomoc při správě technických systému v gesci AO, pomoc s administrativou oblastních sdružení). Jelikož dochází k ukončení pozice Krajského manažera v Praze, který měl na starosti i fyzický archív apod., přejde pod něj též část činností tohoto manažera. Bude financován z příslušné rozpočtové položky administrativního odboru. Předpokládaný rozsah práce je poloviční úvazek. Podmínky výběrového řízení budou vycházet z výběrového řízení na asistenta pro adminstrativu a provede jej vedoucí administrativního odboru. Vedoucí administrativního odboru navrhuje složení výběrové komise Martin Kučera, Vojtěch Pikal, Alex Mansurov, Bára Hrůzová.

Rozpočet projektu
-----------------

Střední roční náklady činí 132 tis. Kč (z rozpočtu administrativního odboru Pirátské strany) při měsíční smluvní odměně cca 9 tis. Kč v pevné složce (nárokovatelné poměrně vzhledem k rozsahu práce) a až 5 tis. Kč úkolové odměny (odhadována střední částka 2000 Kč). Jde tedy o podobný systém odměňování jako u celopražských Pirátských zastupitelů (viz [metodika][metodika]).

[metodika]: https://redmine.pirati.cz/projects/kspraha/wiki/Odm%C4%9B%C5%88ov%C3%A1n%C3%AD 

Dopad na rozpočet 2016:

V roce 2016 při předpokladu nástupu ne dříve než 10. 1. 2017 tedy nebudou vyčerpány žádné rozpočtené prostředky z položky administrativního odboru. V roce 2017 jde o částku cca 190 tis. Kč, která bude hrazena z rozpočtu administrativníhho odboru Pirátské strany (viz níže). V prvním roce tedy nebudou vyčerpány všechny rozpočtené prostředky z položky administrativního odboru z důvodu zpoždění záměru. 

Dlouhodobý výhled:

Očekáváme, že asistent odborů pro administrativu bude pro Piráty pracovat dlouhodobě, při celoroční činnosti  se potom bude jednat o cca 190 tis. Kč. (maximální hodnota), jak je uvedeno níže:

Položka | Částka (tis. Kč)
--- | ----:
**Náklady celkem**  | **173**
– smluvní odměna asistenta pro administrativu |	  168
– náklady na telefon	|	  5
**Financování** | **173**
– rozpočet administrativního odboru [212600004][podbor] (položka bude zřízena v rámci rozpočtu 2017) |	190

Skutečná hodnota odměn může být vyšší i nižší, protože se odvíjí od skutečně odvedené práce. Maximální hodnota odměny je 168 tis. Kč ročně + 5 tis. Kč ročně telefon + rezerva na nečekané související výdaje, což dává částku 190 tis. Kč ročně, kterou navrhujeme stanovit celkové náklady záměru za každý rok (odpovídá dané rozpočtové položce). Za podmínek uvedených ve vnitřních předpisech může být schválena i mimořádná odměna (např. při přesčasech či splnění mimořádně náročného úkolu, které by vedly k jednorázovému zvýšení odměny nad dohodnuté měsíční rozmezí).

[podbor]: https://www.pirati.cz/fo/hospodareni2016/rozpocty/strana/212600004

Z hlediska vnitrostranických předpisů se jedná o jeden záměr v rozpočtové jednotce Česká pirátská strana ([§ 10 pravidel hospodaření][prah]), který se schvaluje na dobu neurčitou s náklady určenými měsíční odměnou. 

[prah]: https://www.pirati.cz/rules/prah

Harmonogram projektu
--------------------

* První týden – připomínkování podmínek výběrového řízení zakonečné potvrzením finální verze (rozeslání republikovému předsednictvu a republikovému výboru)
* Druhý týden – schvalování v příslušných orgánech
* Třetí týden – lhůta pro přihlašování
* Čtvrtý týden – Hodnocení

Výběrové řízení proběhne a smlouva bude uzavřena nejpozději do 1 měsíce od schválení usnesení všemi orgány.

Výběrové řízení na asistenta odborů pro administrativu
----------------

Součástí záměru je jedno výběrové řízení nad 50 000 Kč.
Zadavatelem je administrativní odbor, který bude po formální stránce zastupovat Martin Kučera. Hodnotící komise výběrového řízení bude fungovat ve složení: 

* Martin Kučera (vedoucí administrativního odboru),
* Bára Hrůzová (zástupkyně vedoucího personálního odboru)  
* Vojtěch Pikal (místopředseda strany)
* Alex Mansurov (zástupce republikového výboru).

Ve jmenované hodnotící komisi by měli být podle [§ 6 odst. 2 pravidel hospodaření](https://www.pirati.cz/rules/prah#vyberova_rizeni) aspoň 3 odborníci, což je splněno, neboť všichni jmenovaní jsou ve své oblasti činnosti odborně způsobilí (zkušení administrátoři, členka personálního odboru se zkušenostmi v dané oblasti).

Výběrové řízení se bude řídit následujícími dokumenty, které jsou přílohou tohoto záměru:

* [Inzerát na asistenta odborů pro administrativu](readme.md)
* [Pravidla výběrového řízení](pravidla.md)

Smlouva bude uzavřena prostřednictvím zadávacího listu podle [podmínek pro placené úkoly](https://github.com/pirati-cz/sablony/blob/4b07ba675434ee634c527909d537122264cc712e/ukoly/podminky/podminky.md), přičemž smluvní typ bude určen podle požadavku vybraného uchazeče.


Schvalování záměru
------------------

### Celostátní úroveň

#### Návrh usnesení republikového předsednictva

Republikové předsednictvo

1. **souhlasí** se záměrem najmout asistenta odborů pro administrativu podle předložených dokumentů,
2. **souhlasí** s náklady na tento záměr z rozpočtu administrativního odboru do 190 tis. Kč ročně,
3. **ukládá** administrativnímu odboru předložit záměr republikovému výboru k projednání bezodkladně po schválení tohoto usnesení, a dále *v případě schválení republikovým výborem* mu ukládá záměr realizovat.

#### Návrh usnesení republikového výboru

Republikový výbor

1. **bere na vědomí** předložené dokumenty k záměru najmout asistenta odborů pro administrativu,
2. **souhlasí** se záměrem najmout asistenta odborů pro administrativu,
3. **souhlasí** s náklady na tento záměr ve výši 190 tis. Kč ročně.


---

Zpracovatel:

* Martin Kučera, vedoucí administrativního odboru

Předkladatel a kontrolor:

* Martin Kučera, vedoucí administrativního odboru
